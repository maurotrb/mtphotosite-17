+++
title = "Book - Senigallia Mare Collina"
+++

## Mare
Il mare attrae le persone per il suo orizzonte infinito e perché non è mai uguale a se stesso. Cambia con le variazioni di luce,
di tempo atmosferico, di stagione. Per un fotografo è un soggetto dalle infinite potenzialità. Ho fotografato spesso il mare di Senigallia,
la città dove vivo. Il luogo che preferisco è il porto turistico con il tratto di spiaggia che arriva fino alla Rotonda a Mare.
Oltre ad essere una delle passeggiate più frequentate della città, da qui si gode di una vista ininterrotta fino ad Ancona e al Monte Conero.
Le fotografie che ho fatto in questa zona sono tra quelle che preferisco. Per questo le ho selezionate per la sezione Mare del libro.

## Collina
La collina per me è sinonimo di bella stagione: la primavera e l’estate. Mi piace girare per le colline sopra Senigallia, trovare il luogo adatto,
fotografare con calma scegliendo i soggetti e le inquadrature. Mi piace passare negli stessi luoghi a distanza di qualche settimana e vedere i
cambiamenti nelle coltivazioni. Il verde del grano a Maggio e a Giugno, il giallo dei girasoli a Luglio, il marrone dei campi arati ad Agosto.
La scena è la stessa ma i colori e le sensazioni sono sempre diverse.
